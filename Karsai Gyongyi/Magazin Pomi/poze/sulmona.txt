Pomul de vigoare mica, cu coroana invers conica si ramurile de schelet bine garnisite cu formatii fructifere scurte. Este autofertil, rezistent la boli, foarte productiv. Fructul este mijlociu spre mare, de 70 g, de forma ovoida spre sferica, usor turtita pe linia de sudura. Pielita este galbena portocalie, acoperita cu rosu pe 2/3 din suprafata. Pulpa este portocalie, cu textura ferma, potrivit de suculenta si gust foarte placut. Sâmburele reprezinta 6,2% din greutatea fructului si are miezul dulce. Epoca de coacere 10-15 iulie. 